---
title: وارد کردن محتوا در ابسیدین
aliases:
  - وارد کردن محتوا در ابسیدین
date: 2025-01-05
lastmod: 
draft: false
status: 🌱نهال
parent:
  - "[[obsidian|🔮 نرم‌افزار ابسیدین]]"
order: "12"
image: 
tags: 
emoji: 🌱
---
**چگونه محتواهای خود را اضافه کنیم؟**
من محتواهایی که مصرف میکنم را به صورت کامل در ابسیدین ذخیره و آرشیو میکنم. کتاب، بلاگ پست، پادکست، فیلم، مستند و ویدئو. اینجا توضیح دادم که چه طور این کار را انجام می‌دهم. با کمک پلاگین ها میتوانیم بخشی از این کار را به صورت اتوماتیک انجام دهیم که سرعت کار ما را افزایش می دهد.

<br/>

## ساخت تمپلیت

قبل از وارد کردن اطلاعات لازم است برای هر نوع محتوایی که دارید یک تمپلیت بسازید. با ساخت تملپیت ایجاد فایل جدید بسیار راحت می شود با یک کلیک میتوانید تمپلیت از قبل ساخته شده را روی فایل جدید اعمال کنید. به این ترتیب لازم نیست برای هر فایل از ابتدا قسمت های تکراری را مجددا وارد کنید.

برای ساختن تمپلیت می توانید مراحل زیر را دنبال کنید:
1. ابتدا یک فولدر بسازید مثلا به اسم my template.
2. داخل این فولدر یک فایل جدید بسازید و یک عنوان برای آن انتخاب کنید. مثلا new book. سپس محتوای مدنظر خود را در آن وارد کنید.(در ادامه یک نمونه تمپلیتی که خودم استفاده می کنم را معرفی کردم)
3. به تنظیمات رفته از بخش Core plugins تب templates را انتخاب کنید. در فیلد Template folder location فولدر تمپلیت ها را انتخاب کنید. 
4. یک یادداشت جدید بسازید. از نوار کناری نرم افزار روی آیکون insert template کلیک کنید. حالا میتوانید تمپلیت مد نظر خود را روی یادداشت جدید اعمال کنید.


> [!ideas] تمپلیت پیشنهادی
> تمپلیت دو بخش دارد: یکی متن اصلی، دیگری پراپرتی ها. 
> 
> **متن اصلی**
> در این بخش بدنه متن شما قرار میگیرد. اگر قالب تکرار شونده ای دارید میتوانید در اینجا مشخص کنید. من معمولا از این موارد استفاده میکنم:
> 
> ![[Screenshot 2024-10-21 182526.jpg]]
> همانطور که در تصویر مشخص است این تمپلیت چهار بخش دارد:
> 1. **چکیده:** در این بخش عصاره مطلب را در حد یک جمله یا یک پاراگراف مینویسم.
> 2. **خلاصه:** تلخیصی از محتوا را می نویسم.
> 3. **نشانه:** نقل قول ها را وارد می کنم.
> 4. **حاشیه:** مطالب مرتبط، نقد و بررسی، و یادداشت خودم را می نویسیم.
> 
> اگر محتوای تکرار شونده ای ندارید میتوانید این بخش را خالی بگذارید.
> <br/>
> 
> **پراپرتی**
> اطلاعات جزئی را میتوانید در پراپرتی ها وارد کنید. برای ساختن دیتابیس به این پراپرتی ها نیاز دارید. پس سعی کنید از پارامترهای مناسب در آن استفاده کنید. من معمولا از این موارد استفاده میکنم:
> - **امتیاز(rating):** امتیاز شخصی من به این فایل، که با ایموجی ستاره (⭐) وارد میکنم، از یک تا پنج ستاره.
> - **تاریخ(date):** تاریخ ایجاد فایل را وارد می‌کنم.
> - **وضعیت(status):** وضعیت فایل را وارد می‌کنم که چند حالت دارد: ⬜Not started, 🟨In progress, 🟩Done, 🟥Cancelled, ✍To write
> - **کاور(cover):** تصویر را وارد می‌کنم. جلد کتاب یا پوستر فیلم یا کاور پادکست.
> - **تگ(tags):** تگ ها را برای دسته بندی و استخراج اطلاعات وارد می‌کنم مثلا از Book برای کتاب استفاده می‌کنم.
> 
> برخی از پراپرتی ها هم با توجه به نوع فایل وارد می‌کنم:
> - **نویسنده(author):** برای نام نویسنده کتاب.
> - **صفحه(pages):** برای تعداد صفحات کتاب
> - **زمان(length):** برای مدت زمان فیلم، پادکست یا دوره.

<br/><br/>

## وارد کردن محتواها
بعد از ساخت تمپلیت می توانید به راحتی فایل های جدید ایجاد کرده و با یک کلیک تمپلیت خود را روی آن اعمال کنید. حالا فقط لازم است که جزئیات اختصاصی را وارد کنید.

برای بعضی از محتوا ها مثل کتاب، پادکست و فیلم روش های سریع تری هم وجود دارد که دیگر لازم نیست تمام جزئیات را دستی وارد کنید. مثلا میتوانیم کتاب ها را از سایت گودریدز وارد کنیم. به این ترتیب جزئیات کتاب مثل تعداد صفحات، تصویر کتاب، نام نویسنده و غیره به صورت اتوماتیک وارد می شود.

این پلاگین هایی است که من برای این نوع محتواها استفاده میکنم:

### کتاب
قبلا برای وارد کردن کتاب از اکستنشن [Booksidian](https://chromewebstore.google.com/detail/booksidian/aegbimnoohfodebkjojbabcfkinbjink?pli=1) استفاده می کردم. این افزونه کتاب‌ها را از سایت goodreads وارد نرم‌افزار می‌کند. در سایت گودریدز اغلب کتاب های فارسی وجود دارد اما بعضی از کتاب های فارسی در این سایت ثبت نشده‌اند. به همین خاطر تصمیم خودم یک اسکریپت بنویسم تا علاوه بر گودریدز از سایت های ایرانی هم پشتیبانی کند.

با کمک هوش منصوعی [add book to obsidian](https://github.com/fardm/add-book-to-obsidian) را درست کردم که اطلاعات را از سایت های مختلف مثل طاقچه و فیدیبو استخراج می‌کند. به این شکل:
![](https://github.com/fardm/add-book-to-obsidian/raw/main/addbookdemo.gif)

راهنمای استفاده از این اسکریپت را می‌توانید در لینک زیر مشاهده کنید:

https://github.com/fardm/add-book-to-obsidian

> [!gray]
> قبلا با کمک هوش مصنوعی یک اکستنشن به نام  [ObsiBook](https://github.com/fardm/ObsiBook) درست کردم که مشابه Booksidain روی کروم نصب شده و اطلاعات را استخراج میکرد. با این تفاوت که از سایت های ایرانی پشتیبانی میکرد. بعدا همین کدهای همین افزونه را تبدیل به یک فایل اسکریپت کردم که در خود ابسیدین قابل اجرا باشد.
> 
> یک پلاگین دیگر هم هست به اسم [Book Search](https://github.com/anpigon/obsidian-book-search-plugin) که کتاب ها را از گوگل وارد میکند. برای کتاب های انگلیسی گزینه مناسبی است اما برای کتاب های فارسی کاربرد زیادی ندارد چون کتاب های فارسی کمی در گوگل بوکز وجود دارد.

<br/><br/>

### پادکست
برای وارد کردن پادکست ها از پلاگین [Podcast Note](https://github.com/marcjulianschwarz/obsidian-podcast-note)  استفاده میکنم.

<br/>

### فیلم، سریال و مستند
برای وارد کردن فیلم ها و سریال ها از [این ترفند](https://minimal.guide/guides/movie-database) استفاده میکنم. تنظیم اولیه اش مقداری زمان میگیرد اما بعد از تظیمات اولیه استفاده از آن بسیار راحت است. اسم فیلم را وارد میکنید و اطلاعات آن به طور خودکار از سایت IMDB استخراج می شود.

<br/>

### ویدئو
در این بخش ویدئو های آموزشی مثل تدتاک، وبینار‌ها، ویدئوهای مفید یوتیوب و غیره را وارد میکنم. البته هنوز پلاگین مناسبی برای وارد کردن این موارد پیدا نکردم.

فقط از پلاگین [Media Extended](https://github.com/PKM-er/media-extended) یا [Media Notes](https://github.com/jemstelos/obsidian-media-notes) برای تایم‌استمپ گذاری استفاده میکنم. استفاده از این روش برای یادداشت برداری از فایل های ویدئویی یا صوتی بسیار مفید است.

<br/><br/>

## استخراج اطلاعات
بعد از وارد کردن محتواهای مصرفی میتوانیم با استفاده از پلاگین های مختلف آن ها را استخراج کرده و در اطلاعات کامل تری و جامع تری نسبت به آنها داشته باشیم. مثلا می توانیم مجموع کتاب های مطالعه شده در یکسال اخیر را مشاهده کنیم. مجموعا چند صفحه مطالعه کردیم. 

در یادداشت [[build database obsidian|ساخت دیتابیس در ابسیدین]] روش های مختلف انجام این کار را توضیح داده‌ام.
