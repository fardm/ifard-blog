---
title: یادگیری در ملأعام
aliases:
  - یادگیری در ملأعام
date: 2025-04-26
lastmod: 2025-05-30
draft: false
status: 🌱نهال
parent: 
order: 
image: 
tags: 
cssclasses: 
comments:
---
اکثر افراد به صورت خصوصی یاد می‌گیرند. کتاب می‌خوانند، ویدیو می‌بینند، ولی هیچ‌وقت چیزی تولید نمی‌کنند. این روش بد نیست اما برای **یادگیری عمیق**، بهتر آن است که آموخته‌هایتان را به صورت عمومی منتشر کنید.

وقتی در جمع یاد می‌گیرید، یادگیری‌تان فقط **مصرف** نیست؛ تبدیل به خلق، ارتباط و رشد می‌شود. یادگیری عمومی ابزاری است برای ساخت یک پایگاه دانش ماندگار که می‌توانید مرتب آن را گسترش دهید و به آن مراجعه کنید.

**لازم نیست محتوای پیچیده یا حرفه‌ای تولید کنید.** کافی است آنچه را که یاد گرفته‌اید به شیوه‌ای ساده و صادقانه منتشر کنید. می‌توانید پست وبلاگی بنویسید، ویدیو بسازید، خلاصه‌ای تهیه کنید یا حتی فقط تجربه‌تان را به اشتراک بگذارید.

شاید فکر کنید چون هنوز حرفه‌ای نیستید، چیزی برای گفتن ندارید. اما همین نگاه تازه‌کارانه و زبان ساده‌ی شما می‌تواند برای دیگران بسیار مفید باشد. سوال‌هایی که به ذهن شما می‌رسد ممکن است ذهن دیگران را هم مشغول کرده باشد.

**از اشتباه کردن نترسید.** در این مسیر، اشتباه‌کردن کاملاً طبیعی است. ممکن است بازخوردهای منفی بگیرید و احساس جهل و نادانی کنید اما این‌ها بخشی از فرآیند رشد هستند چون در حال خارج‌شدن از **ناحیه‌ی امن** خود هستید.

به دیگران این فرصت را بدهید که اشتباهات شما را اصلاح کنند. **پذیرای نقد باشید** و از بازخوردهای سازنده برای رشد بهره ببرید. اگر کسی شما را ضعیف دانست، از او بخواهید دقیق توضیح دهد چرا و از این بازخورد به‌عنوان فرصتی برای اصلاح استفاده کنید. البته، در برابر توهین‌ها بی‌تفاوت باشید.

با گذشت زمان، این روند می‌تواند برایتان فرصت‌های شغلی، همکاری با افراد هم‌فکر، یا حتی یافتن منتور ایجاد کند. وقتی دیگران ببینند شما اهل یادگیری و به‌اشتراک‌گذاری هستید، بیشتر به توانمندی‌تان اعتماد می‌کنند.

<br> 

مقاله اصلی:

[Learn In Public](https://www.swyx.io/learn-in-public) | [ترجمه فارسی](https://mahdi.majidzadeh.ir/notes/learn-in-public/)