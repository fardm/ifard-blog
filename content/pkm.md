---
title: مدیریت دانش شخصی (PKM)
aliases:
  - مدیریت دانش شخصی
  - مدیریت دانش شخصی (PKM)
date: 2025-04-24
lastmod: 2025-06-05
draft: false
status: 🌿درختچه
parent: 
order: 
image: 
tags: 
cssclasses: 
comments:
---
مدیریت دانش شخصی مجموعه ای از فرایندهاست که هر فرد برای جمع‌آوری، سازماندهی، بازیابی و اشتراک دانش خود به کار می‌برد.

این سیستم کمک می‌کند تا اطلاعات را به صورت منظم طبقه بندی کنیم تا در زمان مورد نیاز به راحتی در دسترس باشند و بتوان از آنها استفاده کرد.

در این فرایند فرد تلاش می‌کند اطلاعات را به **دانشی مفید** تبدیل کرده و به بالاترین سطح آگاهی و خرد برسد.

<br> 

## چرا به مدیریت دانش شخصی نیاز داریم؟  
در دنیای امروز ما با حجم زیادی از اطلاعات مواجه هستیم. روزانه هزاران داده از تلویزیون، رادیو، گوشی‌های هوشمند، بازی‌های ویدئویی، روزنامه‌ها و رسانه‌های دیگر به سمت ما سرازیر می‌شوند.[^1]

بسیاری از این اطلاعات را فراموش می‌کنیم، نمی‌دانیم کجا ذخیره‌ شدند. گاهی محتوای **بی‌فایده** جمع می‌کنیم و بین انبوه داده‌ها سردرگم می‌شویم. در نتیجه آموخته‌هایمان به دانش مفید تبدیل نمی‌شوند و در عمل از آن‌ها بهره‌ای نمی‌بریم.

با این وجود، **چالش دانش کسب آن نیست**. در عصر دیجیتال در هر زمانی می توانید هر دانشی را کسب کنید. چالش این است که بدانیم چه چیزی ارزش یادگیری دارد، چگونه داده‌ها را طبقه‌بندی کنیم و چطور آن‌ها را به‌کار بگیریم و به دانش مفید تبدیل کنیم.

**مدیریت دانش شخصی** راهکاری است که می‌تواند از آشفتگی ذهنی و انبارکردن اطلاعات جلوگیری کند. مدیریت دانش کمک می کند داده‌های مفید را ذخیره کنیم، به آن‌ها معنا بدهیم و از آنها برای تصمیم‌گیری بهتر در زندگی استفاده کنیم.

<br> 

## چگونه دانش شخصی را مدیریت کنیم؟
مغز طبیعی ما به تنهایی قادر به پردازش و مدیریت این حجم از اطلاعات نیست. پس باید یک مغز دوم[^2] بسازیم و فرایندها و اقدامات لازم را به آن واگذار کنیم. امروزه با ابزارها و نرم‌افزارهای مختلف به راحتی میتوان اینکار را انجام داد. پس ما فقط باید فرایند های لازم را طراحی کنیم و با کمک ابزارهای دیجیتال آن ها را اجرا کنیم.

در مدیریت دانش تلاش میکنیم با پیروی از الگوی [[DIKW|هرم دانش (DIKW pyramid)]] داده‌های دریافتی را به دانش مفید و خرد تبدیل کنیم. در هرم دانش چهار بخش وجود دارد:

**۱. داده (Data):** داده‌ها مجموعه‌ای از واقعیت‌های خام و بی‌ساختار هستند که به‌تنهایی معنا یا ارزشی ندارند. در این مرحله، هنوز هیچ تحلیل، تفسیر یا ارتباطی میان اجزا برقرار نشده و فقط به‌عنوان مواد اولیه دانش محسوب می‌شوند.

**۲. اطلاعات (Information):** اطلاعات زمانی شکل می‌گیرد که داده‌ها در یک زمینه قرار می‌گیرند و معنادار می‌شوند. پردازش داده‌ها، ارتباط دادن آن‌ها به هم و فهمیدن اینکه به چه چیزی اشاره دارند، داده را به اطلاعات تبدیل می‌کند. در این مرحله می‌توان چیزهایی را توصیف یا گزارش کرد، اما هنوز تفسیر عمیق صورت نگرفته است.

**۳. دانش (Knowledge):** دانش حاصل درک و تفسیر اطلاعات است. در این مرحله، اطلاعات در کنار تجربه، زمینه، و بینش قرار می‌گیرد تا فرد بتواند آن را در عمل به کار بگیرد.

**۴. خرد (Wisdom):** خرد بالاترین سطح در هرم دانش است و به توانایی استفاده سنجیده از دانش در موقعیت‌های مختلف اشاره دارد. در این سطح، فرد می‌داند چرا کاری باید انجام شود و چه زمانی بهترین زمان برای آن است.

![[DIKW_en.webp|500]]

به این ترتیب، در **مدیریت دانش شخصی** دریافت داده‌ها با دقت خاصی انجام می‌شود تا داده‌های بیهوده ذهن ما را اشغال نکند. داده‌های مفید که جواز ورود را کسب کردند بر اساس تکنیک‌های ویژه‌ای ذخیره و سازمان‌دهی می‌شوند. فرد با ارزیابی و به‌کارگیری اطلاعات آن‌ها را به دانش کارآمد تبدیل می‌کند و به همین ترتیب تلاش می‌کند تا به بالاترین سطح دانش یعنی خرد برسد.

> [!yellow0]
> ⚠️ لزوما قرار نیست همه داده‌ها این مراحل را طی کنند. بعضی از منابع اصلا ارزش این همه وقت گذاشتن ندارند. ممکن است بعضی از داده ها در مرحله اطلاعات باقی بمانند. همه مطالب قرار نیست به بالاترین سطح برسند. به قول فرانسیس بیکن: «بعضی از کتاب‌ها را باید چشید، بعضی دیگر را باید بلعید، و تعداد کمی را باید جوید و هضم کرد؛ یعنی بعضی از کتاب‌ها را باید فقط در بخش‌هایی خواند؛ بعضی دیگر را باید خواند، اما نه با کنجکاوی؛ و تعداد کمی را باید به‌طور کامل، با پشتکار و توجه خواند». ([+](https://www.goodreads.com/quotes/1242120-some-books-are-to-be-tasted-others-to-be-swallowed))

<br><br>

## چرخه مدیریت دانش
### یک. دریافت داده و ذخیره سازی
داده ها نقش بسیار کلیدی در دانش ما دارند. کیفیت دانش ما به کیفیت همین دادها بستگی دارد. کیفیت خروجی یک سیستم به کیفیت ورودی آن بستگی دارد. هر چه داده ها مفید تر و باکیفیت تر باشند دانش ما غنی تر و کارآمد تر است. پس باید کنترل مناسبی روی دروازه ذهن داشته باشیم.

> [!gray0]
> **پیشنیه یادگیری در یادگیری اثر دارد** <br> 
> گاهی پیش می‌آید که دو نفر در یک کلاس یا دوره آموزشی شرکت می‌کنند یکی به‌سرعت مطلب را درک می‌کند و دیگری گیج می شود. این تفاوت از کجا می‌آید؟ آیا یکی باهوش‌تر است؟ یا شاید مطالب برای او ساده‌تر بیان شده‌اند؟ یکی از دلایل آن **پیشینه یادگیری** است.[^3]
> 
> پیشینه یادگیری، مجموعه‌ای از اطلاعات، تجربیات و دانسته‌هایی است که پیش از یادگیری یک مطلب جدید در ذهن ما انباشته شده‌اند. این پیشینه مثل خاک آماده‌ای‌ست که بذرهای دانایی در آن رشد می‌کنند. اگر این خاک غنی نباشد، حتی بهترین بذرها هم ممکن است ثمر ندهند.
> 
> **یادگیری مثل تجارت است** <br> 
> تاجر هرچه سرمایه اولیه بیشتری داشته باشد میتواند معامله های بهتری انجام دهد. ذهن انسان هم همینطور است. هرچه اطلاعات پایه ای بیشتر و عمیق تری داشته باشیم بهتر می توانیم دانسته های جدید را بفهمیم و با آن ارتباط برقرار کنیم. هرچه ورودی های ذهن ارزشمند تر و دقیق تر باشد رأس المال و سرمایه اولیه ذهن ما بیشتر می شود.[^4]

<br> 

#### چه محتوایی را نباید دریافت کنیم؟
اگر می‌خواهید در آینده بهتر یاد بگیرید، باید از همین امروز روی ورودی‌های ذهنتان حساس باشید. چه می‌خوانید؟ چه می‌بینید؟ با چه چیزهایی ذهن‌تان را تغذیه می‌کنید؟ غذاهای سریع الهضم و سطحی به دانش مفید تبدیل نمی شوند.

باید حرف مهم را از [نویز](https://blog.eledah.ir/expressions/noise) تشخیص بدهید. نویزها مانع دیدن می‌شوند. "*منظور از نویز، اخبار و گزاره‌های بی‌فایده‌ای است که مدام از این‌طرف و آن‌طرف، ناخواسته به ذهن خورانده می‌شوند. تأثیر این نویزها، درست مثل نویزهای صوتی و تصویری، در ابتدا آزاردهنده و در حالت شدیدش خطرناک است. شدت نویزهای ذهنی گاهی به قدری زیاد می‌شود که انسان به کلی از کارش می‌ماند و اصلاً یادش نمی‌آید که چرا و چطور درگیر این نویزها شده است.*"

%%
ترفندها
	 ترفند گوشی کلم و کوکائین
	 بدون شک محتوای مفید در سوشال هست. منکر آن نیستم اما فکر میکنم چرخیدن در اینستاگرام به بهانه آموزش مثل این است که در زباله ها دنبال طلا و جواهر باشیم.
	 اپ درخت
	 اپ لیمیت
	 ترفند های اقتصاد توجه


<br> 

#### چه محتوایی را باید ذخیره کنیم؟

==یادداشت [تیاگو فورته](https://karfekr.ir/735/how-to-save-content-guide/)==
%%
<br> 

#### چگونه داده‌ها را ذخیره کنیم؟

برای ثبت داده ها باید از یادداشت برداری استفاده کنیم. (البته یادداشت برداری اهداف دیگری را هم دنبال میکند؛ به [[note taking#چرا یادداشت برداریم؟|چرا یادداشت برداریم؟]] رجوع کنید)

![[note taking#چگونه یادداشت برداریم؟]]

<br> 


> [!yellow] 💡 نمونه یادداشت من
> ![[samplenote#محتوای یادداشت]]
> در این قالب به خوبی لابه‌بندی مطالب رعایت شده. در بخش خلاصه هم تلاش میکنم داده‌ها را به تصویر تبدیل کرده و با استفاده از استعاره المان های بصری بکشم تا یادگیری محتوای آن عمیق تر شود.
> 

<br><br>

### دو. مرتب کردن و سازماندهی

![[note taking#چگونه یادداشت‌ها را سازماندهی کنیم؟]]

<br> <br>

### سه. پردازش، بازبینی، اصلاح
بعد از دریافت داده، باید آنها را در زمینه‌های مناسب قرار بدهیم تا معنادار شوند. باید جایگاه آن ها را در ذهنمان مشخص کنیم. باید آن ها را تحلیل و ارزیابی کنیم. در این مرحله باید یک قدم از **یادداشت برداری** فراتر بروید. باید با [[note taking and note making|یادداشت سازی]] از ورودی ها خروجی بگیرید. در یادداشت برداری شما صرفا اطلاعات به دست آمده از منابع مختلف را ثبت میکنید. اما یادداشت سازی یک مرحله پیشرفته تر است که در آن تلاش میکنید با تحلیل، ارزیابی و ترکیب اطلاعات آنها را به دانش مفید و کاربردی تبدیل کنید.

تلاش کنید با توجه به [[طبقه بندی بلوم]] یادگیری خود را عمیق تر کنید.

- **مثال زدن:** تلاش کنید برای آنچه یادگرفتید مثال بزنید. با اینکار از دانسته های قبلی تان کمک می گیرید و این مطلب جدید را به آموخته های قبلی پیوند می زنید.

- **ایجاد ارتباط بین یادداشت‌ها (لینک‌دهی و شبکه‌سازی)**: یادداشت‌های ما نباید جدا و پراکنده بمانند. مثل تارهای یک شبکه، باید بینشان ارتباط ایجاد کنیم. می توانید از تکنیک [[یادگیری کریستالی]] استفاده کنید. در این روش تلاش می‌کنید ارتباط بین دانسته های قبلی را کشف کنید.

- **نقد کنید:** محتوای آن را ارزیابی کنید. آیا استدلال های آن منطقی است؟ آیا نتیجه آن قابل اعتماد است؟

<br> 

### چهار. خلق، تولید و انتشار
در این مرحله دانش باید به کار گرفته شود. تلاش میکنیم آموخته ها را به خروجی قابل لمس تبدیل کنیم:

- **آموزش دادن به دیگران:** وقتی چیزی را به کسی آموزش می‌دهیم، در واقع خودمان هم بهتر یاد می‌گیریم. تدریس یکی از بهترین روش‌ها برای عمیق کردن یادگیری است. حتی اگر کسی را پیدا نکردید به خوتان توضیح دهید.

- **[[learn in public|یادگیری در ملأعام]]:** یعنی فرآیند یادگیری‌مان را عمومی کنیم و بگذاریم دیگران هم ببینند چطور یاد می‌گیریم، چه چیزهایی می‌فهمیم، و چه چیزهایی هنوز برایمان مبهم‌اند. این کار باعث می‌شود بازخورد بگیریم، اشتباهاتمان را بهتر بشناسیم و مسیر یادگیری‌مان به دیگران هم کمک کند.

<br> 

> [!gray0]
> برای اینکه دانش را به کاربگیریم و به بالاترین سطح یعنی خرد برسیم نمیتوان لیست مشخصی از تکنیک ها را بیان کرد. اما داشتن مهارت های زیر برای رسیدن به این مرحله کمک شایانی می کنند:
> - [[تفکر غیر خطی]]: توجه داشته باشید که تفکر لزوما از نقطه الف به ب نیست.
> - تفکر سیستمی: داشتن تفکر سیستمی کمک میکند تحلیل و ارزیابی دقیق تری نسبت به دانش خود داشته باشیم.
> - تفکر واگرا: توانایی تولید ایده‌های متنوع و خلاقانه برای حل یک مسئله یا پاسخ به یک سوال.
> - خطاهای شناختی: آشنایی با سوگیری ها و خطاهای شناختی میتواند در ارزیابی دانش و گرفتن تصمیم های درست بسیار اثر گذار باشد.

<br><br> 

## متدهای رایج مدیریت دانش
مدیریت دانش یک سیستم شخصی است. شما بر اساس نیاز و علاقه خود باید آن را طراحی کنید. اما متدهایی توسط افراد مختلف طراحی شدند که ممکن است بخش عمده آن برای شما کاربردی باشد. لزوما قرار نیست از یکی از آنها استفاده کنید. ممکن است آنها را باهم ترکیب کنید. از ایده های موجود در هرکدام الهام بگیرید و سیستم شخصی خودتان را کار آمد کنید. اگر در شروع مسیر هستید میتوانید از این متدها استفاده کنید. به مرور سیستم شخصی خودتان را بسازید.

<br> 

### ساختن مغز دوم
ساختن مغز دوم توسط تیاگو فورته طراحی شده. برای اطلاعات بیشتر به یادداشت زیر مراجعه کنید:

- [Build a second brain](https://workflowy.com/systems/build-a-second-brain)
- [Building a Second Brain: The Definitive Introductory Guide](https://fortelabs.com/blog/basboverview/)

<br>

### زتلکاستن
این روش توسط فیلسوف آلمانی نیکلاس لومان طراحی شده. برای آشنایی با این روش به مقالات زیر مراجعه کنید:

- https://zettelkasten.de/overview/

<br>

### دیجیتال گاردن
دیجیتال گاردن با بهره گیری از استعاره باغبانی الگوهای کارآمدی برای مدیریت دانش معرفی میکند. برای اطلاعات بیشتر به این یادداشت مراجعه کنید: [[digital garden|یادداشت‌برداری با روش دیجیتال گاردن]]

---

**کدام متد را انتخاب کنیم؟**
می توانید بر اساس نیاز و شخصیت تان انتخاب کنید. در [[your note style|شخصیت شما در یادداشت برداری]] توضیح دادم که هر فرد براساس نیاز و علاقه ای که دارد می تواند از کدام روش و ابزار استفاده کند.

<br><br> 

> [!purple] 🗜️ عصاره بحث
> **◾مدیریت دانش شخصی چیست؟** 
> 
> سیستمی است که هر فرد برای کار با اطلاعات و دانش طراحی می کند. این سیستم شامل مجموعه ای از فرایندها برای ارزیابی و دریافت داده‌ها، ذخیره سازی و سازماندهی آنها، به کارگیری اطلاعات و تلاش برای رساندن آنها به بالاترین سطح دانش یعنی خرد است.
> <br><br> 
> **◾چرا به مدیریت دانش شخصی نیاز داریم؟**
> 
> ما روزانه با داده‌های بسیار زیادی مواجه می شویم. برای تشخیص داده‌های مفید از بیهوده نیاز به سیستمی داریم تا داده های مفید را ذخیره کرده و با سازماندهی اصولی از اتلاف وقت و سردرگمی هنگام بازیابی اطلاعات جلوگیری کند. این سیستم با تعیین راهبردهای خاص به شخص کمک کند تا یادگیری خود را عمیق تر کرده و اطلاعات را به دانش مفید تبدیل کند.
> <br><br> 
> **◾چگونه دانش شخصی را مدیریت کنیم؟**
> 
> مغز طبیعی ما به تنهایی قادر به پردازش و مدیریت این حجم از اطلاعات نیست. پس باید یک مغز دوم بسازیم و فرایندها و اقدامات لازم را به آن واگذار کنیم. با ابزارهای دیجیتال که در اختیار داریم این کار به سهولت انجام می گیرد.




[^1]: بنابر گزارش **دانشگاه کالیفرنیا، سن دیگو** یک آمریکایی در سال 2009  روزانه 34 گیگابات معادل 100,000 کلمه اطلاعات مصرف می‌کند.([+](https://library.ucsd.edu/dc/object/bb45115878/_1.pdf))

[^2]: ساختن مغز دوم(Building a Second Brain) اصطلاحی است که تیاگو فورته برای مدیریت دانش دیجیتال به کار برد. او کتابی با همین عنوان نوشته و با طراحی روش های CODE و PARA تلاش کرده سیستمی مناسب برای علاقه مندان به مدیریت دانش معرفی کند. هرچند تیاگو فورته نقش مهمی در محبوب سازی این مفهوم در عصر دیجیتال ایفا کرده اما ایجاد یک سیستم خارجی برای مدیریت دانش شخصی پیش از این نیز توسط افراد مختلفی مطرح شده است. 

[^3]: کتاب یادگیری زایا، ص19

[^4]: مرحوم مظفر در کتاب المنطق از اصطلاح رأس المال برای توصیف این وضعیت استفاده می کند: «ضروریات (بدیهیات) خودبه‌خود در اختیار انسان هستند و این‌ها رأس‌المال اصلی او برای کسب علوم نظری‌اند. انسان با این سرمایه، مفاهیم جدید را فرا می‌گیرد. هرچه بیشتر بیاموزد، رأس‌المالش بیشتر می‌شود و در نتیجه توان بیشتری برای یادگیری مطالب جدید پیدا می‌کند؛ همان‌طور که تاجر با افزایش سرمایه‌اش، توان سودآوری بیشتری پیدا می‌کند.» ([المنطق، جلد1، صفحه 24](https://lib.eshia.ir/10463/1/24))


%%
تسک ها

- [ ] تکمیل یادداشت های ناقص
	- [ ] یادگیری کریستالی
	- [ ] طبقه بندی بلوم
	- [ ] تفکر غیرخطی
	- [ ] نقشه های ذهنی
	- [ ] ساختن مغز دوم
	- [ ] اقتصاد توجه
	- [ ] نویز
	- [ ] رده های مخالفت (برای بحث نقد)
- [ ] پیدا کردن بحث طبقه بندی بلوم در این یادداشت
- [ ] ترفند های مدیریت توجه
- [ ] بازنویسی متن نویز
- [ ] چه محتوایی رو باید ذخیره کنیم؟ یادداشت تیاگو فورته
- [ ] اتمی کردن "سازماندهی یادداشت ها"، هر روش یه فایل جدید
- [ ] مورد سوم و چهارم چرخه نیاز به تکمیل و بازنویسی دارد

%%